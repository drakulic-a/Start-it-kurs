<!DOCTYPE html>
<html>

<head>
	<title>Čovek po imenu Uve</title>
	<meta charset="utf-8">
	<link rel="stylesheet" type="text/css" href="css/domcss.css">
</head>

<body>
	 <img src="uve.jpg" alt="naslovna strana">
   <h1>1</h1>
     <p id="uvod">Čovek po imenu Uve kupuje računar koji i nije računar</p>
     <p>Uve  ima  pedeset  devet  godina.  Vozi  <span>sab</span>.  Ima  običaj  da  u  ljude koji mu se ne dopadaju upire prstom i to tako kao da su oni provalnici, a Uveov kažiprst policijska džepna lampa. Nalazi se pred pultom u jednoj od onih prodavnica gde ljudi sa japanskim automobilima dolaze da kupuju bele kablove. Uve je dugo posmatrao prodavca pre nego što je mahnuo prema njemu belom kutijom srednje veličine.„Ehej! Da li je ovo jedan od tih vaših aipadova?“, želeo je da zna Uve.Prodavac, mlađi čovek sa jednocifrenim indeksom tele-sne  mase,  delovao  je  kao  da  mu  nije  baš  prijatno.  Sasvim  očigledno  se  borio  sa  porivom  da  odmah  oduzme  kutiju  od Uvea.„Tako je. Ajped. Ali zaista bih cenio ako biste prestali da tako mašete njime...“Uve pogleda kutiju kao da je smatra krajnje sumnjivom. Otprilike kao da ta kutija vozi vespu, nosi trenerku, upravo je oslovila Uvea sa „ortak“ i potom pokušala da mu proda sat.„Aha! Znači, ovo je računar?“</p>
     <p>Prodavac je klimnuo glavom. Ali je odmah zatim počeo da okleva i brzo odmahnuo glavom.„Jeste...  ili,  u  stvari,  to  je  ajped.  Neki  ga  zovu  ’tablet’,  drugi  ga  zovu  ’prenosivi  računar’.  Može  se  posmatrati  na  više načina...“Uve je pogledao prodavca kao da nema blage veze o čemu govori.„Tako znači!“Prodavac smušeno potvrdi glavom.„Pa, da...“Uve ponovo protrese kutiju.„A da li je dobar?“Prodavac se počeša po glavi.„Jeste. Odnosno... kako to mislite?“Uve  uzdahnu  i  progovori  sasvim  polako.  Oblikovao  je  reči kao da se jedini problem u ovoj raspravi sastoji u tome što prodavac ima oštećen sluh.„Da li. Je. Dobar? Da li je ovo dobar računar?“Prodavac počeša bradu.„Pa,  ovaj...  znači...  veoma  je  dobar...  ali  to  naravno  zavisi od toga kakvu vrstu kompjutera želite.“Uve se izbeči na njega.„Želim računar! Običan računar!“Neko vreme su obojica ćutali. Prodavac se nakašlja.„Pa, dakle, ovo zapravo nije običan kompjuter. Možda biste radije želeli...“Prodavac zaćuta, očigledno tražeći neku reč koja bi čove-ku  pred  njim  mogla  da  deluje  poznato.  Onda  se  ponovo  nakašlja i reče:„...laptop?“Uve frenetično zavrte glavom i preteći se nagnu preko pulta.„Ne, neću to, do-đa-vo-la. Hoću računar!“
     </p>
     <a href="#">Fredrik Bakman</a>
</body>
</html>